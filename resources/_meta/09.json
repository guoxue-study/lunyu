[
  {
    "text": "# 子罕"
  },
  {
    "text": "子罕言利，与命，与仁。",
    "audio": "1.mp3"
  },
  {
    "text": "达巷党人曰：“大哉孔子！博学而无所成名。”子闻之，谓门弟子曰：“吾何执？执御乎？执射乎？吾执御矣。”",
    "audio": "2.mp3"
  },
  {
    "text": "子曰：“麻冕，礼也；今也纯，俭。吾从众。拜下，礼也；今拜乎上，泰也。虽违众，吾从下。”",
    "audio": "3.mp3"
  },
  {
    "text": "子绝四：毋意，毋必，毋固，毋我。",
    "audio": "4.mp3"
  },
  {
    "text": "子畏于匡。曰：“文王既没，文不在兹乎？天之将丧斯文也，后死者不得与于斯文也；天之未丧斯文也，匡人其如予何？”",
    "audio": "5.mp3"
  },
  {
    "text": "大宰问于子贡曰：“夫子圣者与？何其多能也？”子贡曰：“固天纵之将圣，又多能也。”子闻之，曰：“大宰知我乎！吾少也贱，故多能鄙事。君子多乎哉？不多也。”",
    "audio": "6.mp3"
  },
  {
    "text": "牢曰：“子云，‘吾不试，故艺’。”",
    "audio": "7.mp3"
  },
  {
    "text": "子曰：“吾有知乎哉？无知也。有鄙夫问于我，空空如也，我叩其两端而竭焉。”",
    "audio": "8.mp3"
  },
  {
    "text": "子曰：“凤鸟不至，河不出图，吾已矣夫！”",
    "audio": "9.mp3"
  },
  {
    "text": "子见齐衰者、冕衣裳者与瞽者，见之，虽少必作；过之，必趋。",
    "audio": "10.mp3"
  },
  {
    "text": "颜渊喟然叹曰：“仰之弥高，钻之弥坚；瞻之在前，忽焉在后。夫子循循然善诱人，博我以文，约我以礼。欲罢不能，既竭吾才，如有所立卓尔。虽欲从之，末由也已。”",
    "audio": "11.mp3"
  },
  {
    "text": "子疾病，子路使门人为臣。病闲，曰：“久矣哉！由之行诈也，无臣而为有臣。吾谁欺？欺天乎？且予与其死于臣之手也，无宁死于二三子之手乎？且予纵不得大葬，予死于道路乎？”",
    "audio": "12.mp3"
  },
  {
    "text": "子贡曰：“有美玉于斯，韫匵而藏诸？求善贾而沽诸？”子曰：“沽之哉！沽之哉！我待贾者也。”",
    "audio": "13.mp3"
  },
  {
    "text": "子欲居九夷。或曰：“陋，如之何！”子曰：“君子居之，何陋之有？”",
    "audio": "14.mp3"
  },
  {
    "text": "子曰：“吾自卫反鲁，然后乐正，雅颂各得其所。”",
    "audio": "15.mp3"
  },
  {
    "text": "子曰：“出则事公卿，入则事父兄，丧事不敢不勉，不为酒困，何有于我哉？”",
    "audio": "16.mp3"
  },
  {
    "text": "子在川上，曰：“逝者如斯夫！不舍昼夜。”",
    "audio": "17.mp3"
  },
  {
    "text": "子曰：“吾未见好德如好色者也。”",
    "audio": "18.mp3"
  },
  {
    "text": "子曰：“譬如为山，未成一篑，止，吾止也；譬如平地，虽覆一篑，进，吾往也。”",
    "audio": "19.mp3"
  },
  {
    "text": "子曰：“语之而不惰者，其回也与！”",
    "audio": "20.mp3"
  },
  {
    "text": "子谓颜渊，曰：“惜乎！吾见其进也，未见其止也。”",
    "audio": "21.mp3"
  },
  {
    "text": "子曰：“苗而不秀者有矣夫！秀而不实者有矣夫！”",
    "audio": "22.mp3"
  },
  {
    "text": "子曰：“后生可畏，焉知来者之不如今也？四十、五十而无闻焉，斯亦不足畏也已。”",
    "audio": "23.mp3"
  },
  {
    "text": "子曰：“法语之言，能无从乎？改之为贵。巽与之言，能无说乎？绎之为贵。说而不绎，从而不改，吾末如之何也已矣。”",
    "audio": "24.mp3"
  },
  {
    "text": "子曰：“主忠信，毋友不如己者，过则勿惮改。”",
    "audio": "25.mp3"
  },
  {
    "text": "子曰：“三军可夺帅也，匹夫不可夺志也。”",
    "audio": "26.mp3"
  },
  {
    "text": "子曰：“衣敝縕袍，与衣狐貉者立，而不耻者，其由也与？‘不忮不求，何用不臧？’”子路终身诵之。子曰：“是道也，何足以臧？”",
    "audio": "27.mp3"
  },
  {
    "text": "子曰：“岁寒，然后知松柏之后雕也。”",
    "audio": "28.mp3"
  },
  {
    "text": "子曰：“知者不惑，仁者不忧，勇者不惧。”",
    "audio": "29.mp3"
  },
  {
    "text": "子曰：“可与共学，未可与适道；可与适道，未可与立；可与立，未可与权。”",
    "audio": "30.mp3"
  },
  {
    "text": "“唐棣之华，偏其反而。岂不尔思？室是远而。”子曰：“未之思也，夫何远之有？”",
    "audio": "31.mp3"
  },
  {
    "text": "",
    "audio": "32.mp3"
  }
]