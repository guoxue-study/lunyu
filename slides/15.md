---
marp: true
title: 卫灵公
theme: uncover
paginate: true
---

# 卫灵公

---

![](assets/audios/15/1.mp3)

卫灵公问陈于孔子。孔子对曰： __「俎豆之事，则尝闻之矣；军旅之事，未之学也。」__ 明日遂行。

---

![](assets/audios/15/2.mp3)

在陈绝粮，从者病，莫能兴。子路愠见曰： __「君子亦有穷乎？」__ 子曰： __「君子固穷，小人穷斯滥矣。」__ 

---

![](assets/audios/15/3.mp3)

子曰： __「赐也，女以予为多学而识之者与？」__ 对曰： __「然，非与？」__ 曰： __「非也，予一以贯之。」__ 

---

![](assets/audios/15/4.mp3)

子曰： __「由！知德者鲜矣。」__ 

---

![](assets/audios/15/5.mp3)

子曰： __「无为而治者，其舜也与？夫何为哉，恭己正南面而已矣。」__ 

---

![](assets/audios/15/6.mp3)

子张问行。子曰： __「言忠信，行笃敬，虽蛮貊之邦行矣；言不忠信，行不笃敬，虽州里行乎哉？立，则见其参于前也；在舆，则见其倚于衡也。夫然后行。」__ 子张书诸绅。

---

![](assets/audios/15/7.mp3)

子曰： __「直哉史鱼！邦有道，如矢；邦无道，如矢。」__ 君子哉蘧伯玉！邦有道，则仕；邦无道，则可卷而怀之。」__ 

---

![](assets/audios/15/8.mp3)

子曰： __「可与言而不与之言，失人；不可与言而与之言，失言。知者不失人，亦不失言。」__ 

---

![](assets/audios/15/9.mp3)

子曰： __「志士仁人，无求生以害仁，有杀身以成仁。」__ 

---

![](assets/audios/15/10.mp3)

子贡问为仁。子曰： __「工欲善其事，必先利其器。居是邦也，事其大夫之贤者，友其士之仁者。」__ 

---

![](assets/audios/15/11.mp3)

颜渊问为邦。子曰： __「行夏之时，乘殷之辂，服周之冕，乐则韶舞。放郑声，远佞人。郑声淫，佞人殆。」__ 

---

![](assets/audios/15/12.mp3)

子曰： __「人无远虑，必有近忧。」__ 

---

![](assets/audios/15/13.mp3)

子曰： __「已矣乎！吾未见好德如好色者也。」__ 

---

![](assets/audios/15/14.mp3)

子曰： __「臧文仲其窃位者与？知柳下惠之贤，而不与立也。」__ 

---

![](assets/audios/15/15.mp3)

子曰： __「躬自厚而薄责于人，则远怨矣。」__ 

---

![](assets/audios/15/16.mp3)

子曰： __「不曰‘如之何如之何’者，吾末如之何也已矣。」__ 

---

![](assets/audios/15/17.mp3)

子曰： __「群居终日，言不及义，好行小慧，难矣哉！」__ 

---

![](assets/audios/15/18.mp3)

子曰： __「君子义以为质，礼以行之，孙以出之，信以成之。君子哉！」__ 

---

![](assets/audios/15/19.mp3)

子曰： __「君子病无能焉，不病人之不己知也。」__ 

---

![](assets/audios/15/20.mp3)

子曰： __「君子疾没世而名不称焉。」__ 

---

![](assets/audios/15/21.mp3)

子曰： __「君子求诸己，小人求诸人。」__ 

---

![](assets/audios/15/22.mp3)

子曰： __「君子矜而不争，群而不党。」__ 

---

![](assets/audios/15/23.mp3)

子曰： __「君子不以言举人，不以人废言。」__ 

---

![](assets/audios/15/24.mp3)

子贡问曰： __「有一言而可以终身行之者乎？」__ 子曰： __「其恕乎！己所不欲，勿施于人。」__ 

---

![](assets/audios/15/25.mp3)

子曰： __「吾之于人也，谁毁谁誉？如有所誉者，其有所试矣。斯民也，三代之所以直道而行也。」__ 

---

![](assets/audios/15/26.mp3)

子曰： __「吾犹及史之阙文也，有马者借人乘之。今亡矣夫！」__ 

---

![](assets/audios/15/27.mp3)

子曰： __「巧言乱德，小不忍则乱大谋。」__ 

---

![](assets/audios/15/28.mp3)

子曰： __「众恶之，必察焉；众好之，必察焉。」__ 

---

![](assets/audios/15/29.mp3)

子曰： __「人能弘道，非道弘人。」__ 

---

![](assets/audios/15/30.mp3)

子曰： __「过而不改，是谓过矣。」__ 

---

![](assets/audios/15/31.mp3)

子曰： __「吾尝终日不食，终夜不寝，以思，无益，不如学也。」__ 

---

![](assets/audios/15/32.mp3)

子曰： __「君子谋道不谋食。耕也，馁在其中矣；学也，禄在其中矣。君子忧道不忧贫。」__ 

---

![](assets/audios/15/33.mp3)

子曰： __「知及之，仁不能守之；虽得之，必失之。知及之，仁能守之。不庄以涖之，则民不敬。知及之，仁能守之，庄以涖之。动之不以礼，未善也。」__ 

---

![](assets/audios/15/34.mp3)

子曰： __「君子不可小知，而可大受也；小人不可大受，而可小知也。」__ 

---

![](assets/audios/15/35.mp3)

子曰： __「民之于仁也，甚于水火。水火，吾见蹈而死者矣，未见蹈仁而死者也。」__ 

---

![](assets/audios/15/36.mp3)

子曰： __「当仁不让于师。」__ 

---

![](assets/audios/15/37.mp3)

子曰： __「君子贞而不谅。」__ 

---

![](assets/audios/15/38.mp3)

子曰： __「事君，敬其事而后其食。」__ 

---

![](assets/audios/15/39.mp3)

子曰： __「有教无类。」__ 

---

![](assets/audios/15/40.mp3)

子曰： __「道不同，不相为谋。」__ 

---

![](assets/audios/15/41.mp3)

子曰： __「辞达而已矣。」__ 

---

![](assets/audios/15/42.mp3)

师冕见，及阶，子曰： __「阶也。」__ 及席，子曰： __「席也。」__ 皆坐，子告之曰： __「某在斯，某在斯。」__ 师冕出。子张问曰： __「与师言之道与？」__ 子曰： __「然。固相师之道也。」__ 