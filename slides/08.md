---
marp: true
title: 泰伯
theme: uncover
paginate: true
---

# 泰伯

---

![](assets/audios/08/1.mp3)

子曰： __「泰伯，其可谓至德也已矣！三以天下让，民无得而称焉。」__ 

---

![](assets/audios/08/2.mp3)

子曰： __「恭而无礼则劳，慎而无礼则葸，勇而无礼则乱，直而无礼则绞。君子笃于亲，则民兴于仁；故旧不遗，则民不偷。」__ 

---

![](assets/audios/08/3.mp3)

曾子有疾，召门弟子曰： __「启予足！启予手！《诗》云‘战战兢兢，如临深渊，如履薄冰。’而今而后，吾知免夫！小子！」__ 

---

![](assets/audios/08/4.mp3)

曾子有疾，孟敬子问之。曾子言曰： __「鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。」__ 

---

![](assets/audios/08/5.mp3)

曾子曰： __「以能问于不能，以多问于寡；有若无，实若虚，犯而不校，昔者吾友尝从事于斯矣。」__ 

---

![](assets/audios/08/6.mp3)

曾子曰： __「可以托六尺之孤，可以寄百里之命，临大节而不可夺也。君子人与？君子人也。」__ 

---

![](assets/audios/08/7.mp3)

曾子曰： __「士不可以不弘毅，任重而道远。仁以为己任，不亦重乎？死而后已，不亦远乎？」__ 

---

![](assets/audios/08/8.mp3)

子曰： __「兴于诗，立于礼。成于乐。」__ 

---

![](assets/audios/08/9.mp3)

子曰： __「民可使由之，不可使知之。」__ 

---

![](assets/audios/08/10.mp3)

子曰： __「好勇疾贫，乱也。人而不仁，疾之已甚，乱也。」__ 

---

![](assets/audios/08/11.mp3)

子曰： __「如有周公之才之美，使骄且吝，其馀不足观也已。」__ 

---

![](assets/audios/08/12.mp3)

子曰： __「三年学，不至于谷，不易得也。」__ 

---

![](assets/audios/08/13.mp3)

子曰： __「笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也；邦无道，富且贵焉，耻也。」__ 

---

![](assets/audios/08/14.mp3)

子曰： __「不在其位，不谋其政。」__ 

---

![](assets/audios/08/15.mp3)

子曰： __「师挚之始，关雎之乱，洋洋乎！盈耳哉。」__ 

---

![](assets/audios/08/16.mp3)

子曰： __「狂而不直，侗而不愿，悾悾而不信，吾不知之矣。」__ 

---

![](assets/audios/08/17.mp3)

子曰： __「学如不及，犹恐失之。」__ 

---

![](assets/audios/08/18.mp3)

子曰： __「巍巍乎！舜禹之有天下也，而不与焉。」__ 

---

![](assets/audios/08/19.mp3)

子曰： __「大哉，尧之为君也！巍巍乎！唯天为大，唯尧则之。荡荡乎！民无能名焉。巍巍乎！其有成功也；焕乎，其有文章！」__ 

---

![](assets/audios/08/20.mp3)

舜有臣五人而天下治。武王曰： __「予有乱臣十人。」__ 孔子曰： __「才难，不其然乎？唐虞之际，于斯为盛。有妇人焉，九人而已。三分天下有其二，以服事殷。周之德，其可谓至德也已矣。」__ 

---

![](assets/audios/08/21.mp3)

子曰： __「禹，吾无间然矣。菲饮食，而致孝乎鬼神；恶衣服，而致美乎黻冕；卑宫室，而尽力乎沟洫。禹，吾无间然矣。」__ 