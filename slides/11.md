---
marp: true
title: 先进
theme: uncover
paginate: true
---

# 先进

---

![](assets/audios/11/1.mp3)

子曰： __「先进于礼乐，野人也；后进于礼乐，君子也。如用之，则吾从先进。」__ 

---

![](assets/audios/11/2.mp3)

子曰： __「从我于陈、蔡者，皆不及门也。」__ 

---

![](assets/audios/11/3.mp3)

德行：颜渊，闵子骞，冉伯牛，仲弓。言语：宰我，子贡。政事：冉有，季路。文学：子游，子夏。

---

![](assets/audios/11/4.mp3)

子曰： __「回也非助我者也，于吾言无所不说。」__ 

---

![](assets/audios/11/5.mp3)

子曰： __「孝哉闵子骞！人不间于其父母昆弟之言。」__ 

---

![](assets/audios/11/6.mp3)

南容三复白圭，孔子以其兄之子妻之。

---

![](assets/audios/11/7.mp3)

季康子问： __「弟子孰为好学？」__ 孔子对曰： __「有颜回者好学，不幸短命死矣！今也则亡。」__ 

---

![](assets/audios/11/8.mp3)

颜渊死，颜路请子之车以为之椁。子曰： __「才不才，亦各言其子也。鲤也死，有棺而无椁。吾不徒行以为之椁。以吾从大夫之后，不可徒行也。」__ 

---

![](assets/audios/11/9.mp3)

颜渊死。子曰： __「噫！天丧予！天丧予！」__ 

---

![](assets/audios/11/10.mp3)

颜渊死，子哭之恸。从者曰： __「子恸矣。」__ 曰： __「有恸乎？非夫人之为恸而谁为！」__ 

---

![](assets/audios/11/11.mp3)

颜渊死，门人欲厚葬之，子曰： __「不可。」__ 门人厚葬之。子曰： __「回也视予犹父也，予不得视犹子也。非我也，夫二三子也。」__ 

---

![](assets/audios/11/12.mp3)

季路问事鬼神。子曰： __「未能事人，焉能事鬼？」__ 敢问死。曰： __「未知生，焉知死？」__ 

---

![](assets/audios/11/13.mp3)

闵子侍侧，誾誾如也；子路，行行如也；冉有、子贡，侃侃如也。子乐。 __「若由也，不得其死然。」__ 

---

![](assets/audios/11/14.mp3)

鲁人为长府。闵子骞曰： __「仍旧贯，如之何？何必改作？」__ 子曰： __「夫人不言，言必有中。」__ 

---

![](assets/audios/11/15.mp3)

子曰： __「由之瑟奚为于丘之门？」__ 门人不敬子路。子曰： __「由也升堂矣，未入于室也。」__ 

---

![](assets/audios/11/16.mp3)

子贡问： __「师与商也孰贤？」__ 子曰： __「师也过，商也不及。」__ 曰： __「然则师愈与？」__ 子曰： __「过犹不及。」__ 

---

![](assets/audios/11/17.mp3)

季氏富于周公，而求也为之聚敛而附益之。子曰： __「非吾徒也。小子鸣鼓而攻之，可也。」__ 

---

![](assets/audios/11/18.mp3)

柴也愚，参也鲁，师也辟，由也喭。

---

![](assets/audios/11/19.mp3)

子曰： __「回也其庶乎，屡空。赐不受命，而货殖焉，亿则屡中。」__ 

---

![](assets/audios/11/20.mp3)

子张问善人之道。子曰： __「不践迹，亦不入于室。」__ 

---

![](assets/audios/11/21.mp3)

子曰： __「论笃是与，君子者乎？色庄者乎？」__ 

---

![](assets/audios/11/22.mp3)

子路问： __「闻斯行诸？」__ 子曰： __「有父兄在，如之何其闻斯行之？」__ 冉有问： __「闻斯行诸？」__ 子曰： __「闻斯行之。」__ 公西华曰： __「由也问闻斯行诸，子曰‘有父兄在’；求也问闻斯行诸，子曰‘闻斯行之’。赤也惑，敢问。」__ 子曰： __「求也退，故进之；由也兼人，故退之。」__ 

---

![](assets/audios/11/23.mp3)

子畏于匡，颜渊后。子曰： __「吾以女为死矣。」__ 曰： __「子在，回何敢死？」__ 

---

![](assets/audios/11/24.mp3)

季子然问： __「仲由、冉求可谓大臣与？」__ 子曰： __「吾以子为异之问，曾由与求之问。所谓大臣者：以道事君，不可则止。今由与求也，可谓具臣矣。」__ 曰： __「然则从之者与？」__ 子曰： __「弑父与君，亦不从也。」__ 

---

![](assets/audios/11/25.mp3)

子路使子羔为费宰。子曰： __「贼夫人之子。」__ 子路曰： __「有民人焉，有社稷焉。何必读书，然后为学？」__ 子曰： __「是故恶夫佞者。」__ 

---

![](assets/audios/11/26.mp3)

子路、曾皙、冉有、公西华侍坐。子曰： __「以吾一日长乎尔，毋吾以也。居则曰： __「不吾知也！’如或知尔，则何以哉？」__ 子路率尔而对曰： __「千乘之国，摄乎大国之间，加之以师旅，因之以饥馑；由也为之，比及三年，可使有勇，且知方也。」__ 夫子哂之。 __「求！尔何如？」__ 对曰： __「方六七十，如五六十，求也为之，比及三年，可使足民。如其礼乐，以俟君子。」__  __「赤！尔何如？」__ 对曰： __「非曰能之，愿学焉。宗庙之事，如会同，端章甫，愿为小相焉。」__  __「点！尔何如？」__ 鼓瑟希，铿尔，舍瑟而作。对曰： __「异乎三子者之撰。」__ 子曰： __「何伤乎？亦各言其志也。」__ 曰： __「莫春者，春服既成。冠者五六人，童子六七人，浴乎沂，风乎舞雩，咏而归。」__ 夫子喟然叹曰： __「吾与点也！」__ 三子者出，曾皙后。

---

![](assets/audios/11/27.mp3)

曾皙曰： __「夫三子者之言何如？」__ 子曰： __「亦各言其志也已矣。」__ 曰： __「夫子何哂由也？」__ 曰： __「为国以礼，其言不让，是故哂之。」__  __「唯求则非邦也与？」__  __「安见方六七十如五六十而非邦也者？」__  __「唯赤则非邦也与？」__  __「宗庙会同，非诸侯而何？赤也为之小，孰能为之大？」__ 