---
marp: true
title: 子罕
theme: uncover
paginate: true
---

# 子罕

---

![](assets/audios/09/1.mp3)

子罕言利，与命，与仁。

---

![](assets/audios/09/2.mp3)

达巷党人曰： __「大哉孔子！博学而无所成名。」__ 子闻之，谓门弟子曰： __「吾何执？执御乎？执射乎？吾执御矣。」__ 

---

![](assets/audios/09/3.mp3)

子曰： __「麻冕，礼也；今也纯，俭。吾从众。拜下，礼也；今拜乎上，泰也。虽违众，吾从下。」__ 

---

![](assets/audios/09/4.mp3)

子绝四：毋意，毋必，毋固，毋我。

---

![](assets/audios/09/5.mp3)

子畏于匡。曰： __「文王既没，文不在兹乎？天之将丧斯文也，后死者不得与于斯文也；天之未丧斯文也，匡人其如予何？」__ 

---

![](assets/audios/09/6.mp3)

大宰问于子贡曰： __「夫子圣者与？何其多能也？」__ 子贡曰： __「固天纵之将圣，又多能也。」__ 子闻之，曰： __「大宰知我乎！吾少也贱，故多能鄙事。君子多乎哉？不多也。」__ 

---

![](assets/audios/09/7.mp3)

牢曰： __「子云，‘吾不试，故艺’。」__ 

---

![](assets/audios/09/8.mp3)

子曰： __「吾有知乎哉？无知也。有鄙夫问于我，空空如也，我叩其两端而竭焉。」__ 

---

![](assets/audios/09/9.mp3)

子曰： __「凤鸟不至，河不出图，吾已矣夫！」__ 

---

![](assets/audios/09/10.mp3)

子见齐衰者、冕衣裳者与瞽者，见之，虽少必作；过之，必趋。

---

![](assets/audios/09/11.mp3)

颜渊喟然叹曰： __「仰之弥高，钻之弥坚；瞻之在前，忽焉在后。夫子循循然善诱人，博我以文，约我以礼。欲罢不能，既竭吾才，如有所立卓尔。虽欲从之，末由也已。」__ 

---

![](assets/audios/09/12.mp3)

子疾病，子路使门人为臣。病闲，曰： __「久矣哉！由之行诈也，无臣而为有臣。吾谁欺？欺天乎？且予与其死于臣之手也，无宁死于二三子之手乎？且予纵不得大葬，予死于道路乎？」__ 

---

![](assets/audios/09/13.mp3)

子贡曰： __「有美玉于斯，韫匵而藏诸？求善贾而沽诸？」__ 子曰： __「沽之哉！沽之哉！我待贾者也。」__ 

---

![](assets/audios/09/14.mp3)

子欲居九夷。或曰： __「陋，如之何！」__ 子曰： __「君子居之，何陋之有？」__ 

---

![](assets/audios/09/15.mp3)

子曰： __「吾自卫反鲁，然后乐正，雅颂各得其所。」__ 

---

![](assets/audios/09/16.mp3)

子曰： __「出则事公卿，入则事父兄，丧事不敢不勉，不为酒困，何有于我哉？」__ 

---

![](assets/audios/09/17.mp3)

子在川上，曰： __「逝者如斯夫！不舍昼夜。」__ 

---

![](assets/audios/09/18.mp3)

子曰： __「吾未见好德如好色者也。」__ 

---

![](assets/audios/09/19.mp3)

子曰： __「譬如为山，未成一篑，止，吾止也；譬如平地，虽覆一篑，进，吾往也。」__ 

---

![](assets/audios/09/20.mp3)

子曰： __「语之而不惰者，其回也与！」__ 

---

![](assets/audios/09/21.mp3)

子谓颜渊，曰： __「惜乎！吾见其进也，未见其止也。」__ 

---

![](assets/audios/09/22.mp3)

子曰： __「苗而不秀者有矣夫！秀而不实者有矣夫！」__ 

---

![](assets/audios/09/23.mp3)

子曰： __「后生可畏，焉知来者之不如今也？四十、五十而无闻焉，斯亦不足畏也已。」__ 

---

![](assets/audios/09/24.mp3)

子曰： __「法语之言，能无从乎？改之为贵。巽与之言，能无说乎？绎之为贵。说而不绎，从而不改，吾末如之何也已矣。」__ 

---

![](assets/audios/09/25.mp3)

子曰： __「主忠信，毋友不如己者，过则勿惮改。」__ 

---

![](assets/audios/09/26.mp3)

子曰： __「三军可夺帅也，匹夫不可夺志也。」__ 

---

![](assets/audios/09/27.mp3)

子曰： __「衣敝縕袍，与衣狐貉者立，而不耻者，其由也与？‘不忮不求，何用不臧？’」__ 子路终身诵之。子曰： __「是道也，何足以臧？」__ 

---

![](assets/audios/09/28.mp3)

子曰： __「岁寒，然后知松柏之后雕也。」__ 

---

![](assets/audios/09/29.mp3)

子曰： __「知者不惑，仁者不忧，勇者不惧。」__ 

---

![](assets/audios/09/30.mp3)

子曰： __「可与共学，未可与适道；可与适道，未可与立；可与立，未可与权。」__ 

---

![](assets/audios/09/31.mp3)

 __「唐棣之华，偏其反而。岂不尔思？室是远而。」__ 子曰： __「未之思也，夫何远之有？」__ 