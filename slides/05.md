---
marp: true
title: 公冶长
theme: uncover
paginate: true
---

# 公冶长

---

![](assets/audios/05/1.mp3)

子谓公冶长， __「可妻也。虽在缧绁之中，非其罪也」__ 。以其子妻之。

---

![](assets/audios/05/2.mp3)

子谓南容， __「邦有道，不废；邦无道，免于刑戮。」__ 以其兄之子妻之。

---

![](assets/audios/05/3.mp3)

子谓子贱， __「君子哉若人！鲁无君子者，斯焉取斯？」__ 

---

![](assets/audios/05/4.mp3)

子贡问曰： __「赐也何如？」__ 子曰： __「女器也。」__ 曰： __「何器也？」__ 曰： __「瑚琏也。」__ 

---

![](assets/audios/05/5.mp3)

或曰： __「雍也，仁而不佞。」__ 子曰： __「焉用佞？御人以口给，屡憎于人。不知其仁，焉用佞？」__ 

---

![](assets/audios/05/6.mp3)

子使漆雕开仕。对曰： __「吾斯之未能信。」__ 子说。

---

![](assets/audios/05/7.mp3)

子曰： __「道不行，乘桴浮于海。从我者其由与？」__ 子路闻之喜。子曰： __「由也好勇过我，无所取材。」__ 

---

![](assets/audios/05/8.mp3)

孟武伯问： __「子路仁乎？」__ 子曰： __「不知也。」__ 又问。子曰： __「由也，千乘之国，可使治其赋也，不知其仁也。」__  __「求也何如？」__ 子曰： __「求也，千室之邑，百乘之家，可使为之宰也，不知其仁也。」__  __「赤也何如？」__ 子曰： __「赤也，束带立于朝，可使与宾客言也，不知其仁也。」__ 

---

![](assets/audios/05/9.mp3)

子谓子贡曰： __「女与回也孰愈？」__ 对曰： __「赐也何敢望回。回也闻一以知十，赐也闻一以知二。」__ 子曰： __「弗如也！吾与女弗如也。」__ 

---

![](assets/audios/05/10.mp3)

宰予昼寝。子曰： __「朽木不可雕也，粪土之墙不可圬也，于予与何诛。」__ 子曰： __「始吾于人也，听其言而信其行；今吾于人也，听其言而观其行。于予与改是。」__ 

---

![](assets/audios/05/11.mp3)

子曰： __「吾未见刚者。」__ 或对曰： __「申枨。」__ 子曰： __「枨也欲，焉得刚？」__ 

---

![](assets/audios/05/12.mp3)

子贡曰： __「我不欲人之加诸我也，吾亦欲无加诸人。」__ 子曰： __「赐也，非尔所及也。」__ 

---

![](assets/audios/05/13.mp3)

子贡曰： __「夫子之文章，可得而闻也；夫子之言性与天道，不可得而闻也。」__ 

---

![](assets/audios/05/14.mp3)

子路有闻，未之能行，唯恐有闻。

---

![](assets/audios/05/15.mp3)

子贡问曰： __「孔文子何以谓之文也？」__ 子曰： __「敏而好学，不耻下问，是以谓之文也。」__ 

---

![](assets/audios/05/16.mp3)

子谓子产， __「有君子之道四焉：其行己也恭，其事上也敬，其养民也惠，其使民也义。」__ 

---

![](assets/audios/05/17.mp3)

子曰： __「晏平仲善与人交，久而敬之。」__ 

---

![](assets/audios/05/18.mp3)

子曰： __「臧文仲居蔡，山节藻梲，何如其知也？」__ 

---

![](assets/audios/05/19.mp3)

子张问曰： __「令尹子文三仕为令尹，无喜色；三已之，无愠色。旧令尹之政，必以告新令尹。何如？」__ 子曰： __「忠矣。」__ 曰： __「仁矣乎？」__ 曰： __「未知，焉得仁？」__  __「崔子弑齐君，陈文子有马十乘，弃而违之。至于他邦，则曰：‘犹吾大夫崔子也。’违之。之一邦，则又曰：‘犹吾大夫崔子也。’违之。何如？」__ 子曰： __「清矣。」__ 曰： __「仁矣乎？」__ 曰： __「未知。焉得仁？」__ 

---

![](assets/audios/05/20.mp3)

季文子三思而后行。子闻之，曰： __「再，斯可矣。」__ 

---

![](assets/audios/05/21.mp3)

子曰： __「甯武子邦有道则知，邦无道则愚。其知可及也，其愚不可及也。」__ 

---

![](assets/audios/05/22.mp3)

子在陈曰： __「归与！归与！吾党之小子狂简，斐然成章，不知所以裁之。」__ 

---

![](assets/audios/05/23.mp3)

子曰： __「伯夷、叔齐不念旧恶，怨是用希。」__ 

---

![](assets/audios/05/24.mp3)

子曰： __「孰谓微生高直？或乞醯焉，乞诸其邻而与之。」__ 

---

![](assets/audios/05/25.mp3)

子曰： __「巧言、令色、足恭，左丘明耻之，丘亦耻之。匿怨而友其人，左丘明耻之，丘亦耻之。」__ 

---

![](assets/audios/05/26.mp3)

颜渊、季路侍。子曰： __「盍各言尔志？」__ 子路曰： __「愿车马、衣轻裘，与朋友共。敝之而无憾。」__ 颜渊曰： __「愿无伐善，无施劳。」__ 子路曰： __「愿闻子之志。」__ 子曰： __「老者安之，朋友信之，少者怀之。」__ 

---

![](assets/audios/05/27.mp3)

子曰： __「已矣乎！吾未见能见其过而内自讼者也。」__ 

---

![](assets/audios/05/28.mp3)

子曰： __「十室之邑，必有忠信如丘者焉，不如丘之好学也。」__ 