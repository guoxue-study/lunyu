---
marp: true
title: 八佾
theme: uncover
paginate: true
---

# 八佾

---

![](assets/audios/03/1.mp3)

孔子谓季氏： __「八佾舞于庭，是可忍也，孰不可忍也？」__ 

---

![](assets/audios/03/2.mp3)

三家者以雍彻。子曰： __「‘相维辟公，天子穆穆’，奚取于三家之堂？」__ 

---

![](assets/audios/03/3.mp3)

子曰： __「人而不仁，如礼何？人而不仁，如乐何？」__ 

---

![](assets/audios/03/4.mp3)

林放问礼之本。子曰： __「大哉问！礼，与其奢也，宁俭；丧，与其易也，宁戚。」__ 

---

![](assets/audios/03/5.mp3)

子曰： __「夷狄之有君，不如诸夏之亡也。」__ 

---

![](assets/audios/03/6.mp3)

季氏旅于泰山。子谓冉有曰： __「女弗能救与？」__ 对曰： __「不能。」__ 子曰： __「呜呼！曾谓泰山，不如林放乎？」__ 

---

![](assets/audios/03/7.mp3)

子曰： __「君子无所争，必也射乎！揖让而升，下而饮，其争也君子。」__ 

---

![](assets/audios/03/8.mp3)

子夏问曰： __「‘巧笑倩兮，美目盼兮，素以为绚兮。’何谓也？」__ 子曰： __「绘事后素。」__ 曰： __「礼后乎？」__ 子曰： __「起予者商也！始可与言诗已矣。」__ 

---

![](assets/audios/03/9.mp3)

子曰： __「夏礼，吾能言之，杞不足徵也；殷礼，吾能言之，宋不足徵也。文献不足故也，足则吾能徵之矣。」__ 

---

![](assets/audios/03/10.mp3)

子曰： __「禘自既灌而往者，吾不欲观之矣。」__ 

---

![](assets/audios/03/11.mp3)

或问禘之说。子曰： __「不知也。知其说者之于天下也，其如示诸斯乎！」__ 指其掌。

---

![](assets/audios/03/12.mp3)

祭如在，祭神如神在。子曰： __「吾不与祭，如不祭。」__ 

---

![](assets/audios/03/13.mp3)

王孙贾问曰： __「与其媚于奥，宁媚于竈，何谓也？」__ 子曰： __「不然，获罪于天，无所祷也。」__ 

---

![](assets/audios/03/14.mp3)

子曰： __「周监于二代，郁郁乎文哉！吾从周。」__ 

---

![](assets/audios/03/15.mp3)

子入大庙，每事问。或曰： __「孰谓鄹人之子知礼乎？入大庙，每事问。」__ 子闻之曰： __「是礼也。」__ 

---

![](assets/audios/03/16.mp3)

子曰： __「射不主皮，为力不同科，古之道也。」__ 

---

![](assets/audios/03/17.mp3)

子贡欲去告朔之饩羊。子曰： __「赐也，尔爱其羊，我爱其礼。」__ 

---

![](assets/audios/03/18.mp3)

子曰： __「事君尽礼，人以为谄也。」__ 

---

![](assets/audios/03/19.mp3)

定公问： __「君使臣，臣事君，如之何？」__ 孔子对曰： __「君使臣以礼，臣事君以忠。」__ 

---

![](assets/audios/03/20.mp3)

子曰： __「关雎，乐而不淫，哀而不伤。」__ 

---

![](assets/audios/03/21.mp3)

哀公问社于宰我。宰我对曰： __「夏后氏以松，殷人以柏，周人以栗，曰使民战栗。」__ 子闻之曰： __「成事不说，遂事不谏，既往不咎。」__ 

---

![](assets/audios/03/22.mp3)

子曰： __「管仲之器小哉！」__ 或曰： __「管仲俭乎？」__ 曰： __「管氏有三归，官事不摄，焉得俭？」__  __「然则管仲知礼乎？」__ 曰： __「邦君树塞门，管氏亦树塞门；邦君为两君之好，有反坫，管氏亦有反坫。管氏而知礼，孰不知礼？」__ 

---

![](assets/audios/03/23.mp3)

子语鲁大师乐。曰： __「乐其可知也：始作，翕如也；从之，纯如也，皦如也，绎如也，以成。」__ 

---

![](assets/audios/03/24.mp3)

仪封人请见。曰： __「君子之至于斯也，吾未尝不得见也。」__ 从者见之。出曰： __「二三子，何患于丧乎？天下之无道也久矣，天将以夫子为木铎。」__ 

---

![](assets/audios/03/25.mp3)

子谓韶， __「尽美矣，又尽善也。」__ 谓武， __「尽美矣，未尽善也」__ 。

---

![](assets/audios/03/26.mp3)

子曰： __「居上不宽，为礼不敬，临丧不哀，吾何以观之哉？」__ 