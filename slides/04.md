---
marp: true
title: 里仁
theme: uncover
paginate: true
---

# 里仁

---

![](assets/audios/04/1.mp3)

子曰： __「里仁为美。择不处仁，焉得知？」__ 

---

![](assets/audios/04/2.mp3)

子曰： __「不仁者不可以久处约，不可以长处乐。仁者安仁，知者利仁。」__ 

---

![](assets/audios/04/3.mp3)

子曰： __「唯仁者能好人，能恶人。」__ 

---

![](assets/audios/04/4.mp3)

子曰： __「苟志于仁矣，无恶也。」__ 

---

![](assets/audios/04/5.mp3)

子曰： __「富与贵是人之所欲也，不以其道得之，不处也；贫与贱是人之所恶也，不以其道得之，不去也。君子去仁，恶乎成名？君子无终食之间违仁，造次必于是，颠沛必于是。」__ 

---

![](assets/audios/04/6.mp3)

子曰： __「我未见好仁者，恶不仁者。好仁者，无以尚之；恶不仁者，其为仁矣，不使不仁者加乎其身。有能一日用其力于仁矣乎？我未见力不足者。盖有之矣，我未之见也。」__ 

---

![](assets/audios/04/7.mp3)

子曰： __「人之过也，各于其党。观过，斯知仁矣。」__ 

---

![](assets/audios/04/8.mp3)

子曰： __「朝闻道，夕死可矣。」__ 

---

![](assets/audios/04/9.mp3)

子曰： __「士志于道，而耻恶衣恶食者，未足与议也。」__ 

---

![](assets/audios/04/10.mp3)

子曰： __「君子之于天下也，无适也，无莫也，义之与比。」__ 

---

![](assets/audios/04/11.mp3)

子曰： __「君子怀德，小人怀土；君子怀刑，小人怀惠。」__ 

---

![](assets/audios/04/12.mp3)

子曰： __「放于利而行，多怨。」__ 

---

![](assets/audios/04/13.mp3)

子曰： __「能以礼让为国乎？何有？不能以礼让为国，如礼何？」__ 

---

![](assets/audios/04/14.mp3)

子曰： __「不患无位，患所以立；不患莫己知，求为可知也。」__ 

---

![](assets/audios/04/15.mp3)

子曰： __「参乎！吾道一以贯之。」__ 曾子曰： __「唯。」__ 子出。门人问曰： __「何谓也？」__ 曾子曰： __「夫子之道，忠恕而已矣。」__ 

---

![](assets/audios/04/16.mp3)

子曰： __「君子喻于义，小人喻于利。」__ 

---

![](assets/audios/04/17.mp3)

子曰： __「见贤思齐焉，见不贤而内自省也。」__ 

---

![](assets/audios/04/18.mp3)

子曰： __「事父母几谏。见志不从，又敬不违，劳而不怨。」__ 

---

![](assets/audios/04/19.mp3)

子曰： __「父母在，不远游。游必有方。」__ 

---

![](assets/audios/04/20.mp3)

子曰： __「三年无改于父之道，可谓孝矣。」__ 

---

![](assets/audios/04/21.mp3)

子曰： __「父母之年，不可不知也。一则以喜，一则以惧。」__ 

---

![](assets/audios/04/22.mp3)

子曰： __「古者言之不出，耻躬之不逮也。」__ 

---

![](assets/audios/04/23.mp3)

子曰： __「以约失之者，鲜矣。」__ 

---

![](assets/audios/04/24.mp3)

子曰： __「君子欲讷于言，而敏于行。」__ 

---

![](assets/audios/04/25.mp3)

子曰： __「德不孤，必有邻。」__ 

---

![](assets/audios/04/26.mp3)

子游曰： __「事君数，斯辱矣，朋友数，斯疏矣。」__ 