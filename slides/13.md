---
marp: true
title: 子路
theme: uncover
paginate: true
---

# 子路

---

![](assets/audios/13/1.mp3)

子路问政。子曰： __「先之，劳之。」__ 请益。曰： __「无倦。」__ 

---

![](assets/audios/13/2.mp3)

仲弓为季氏宰，问政。子曰： __「先有司，赦小过，举贤才。」__ 曰： __「焉知贤才而举之？」__ 曰： __「举尔所知。尔所不知，人其舍诸？」__ 

---

![](assets/audios/13/3.mp3)

子路曰： __「卫君待子而为政，子将奚先？」__ 子曰： __「必也正名乎！」__ 子路曰： __「有是哉，子之迂也！奚其正？」__ 子曰： __「野哉由也！君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所措手足。故君子名之必可言也，言之必可行也。君子于其言，无所苟而已矣。」__ 

---

![](assets/audios/13/4.mp3)

樊迟请学稼，子曰： __「吾不如老农。」__ 请学为圃。曰： __「吾不如老圃。」__ 樊迟出。子曰： __「小人哉，樊须也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣，焉用稼？」__ 

---

![](assets/audios/13/5.mp3)

子曰： __「诵诗三百，授之以政，不达；使于四方，不能专对；虽多，亦奚以为？」__ 

---

![](assets/audios/13/6.mp3)

子曰： __「其身正，不令而行；其身不正，虽令不从。」__ 

---

![](assets/audios/13/7.mp3)

子曰： __「鲁卫之政，兄弟也。」__ 

---

![](assets/audios/13/8.mp3)

子谓卫公子荆， __「善居室。始有，曰：‘苟合矣。’少有，曰：‘苟完矣。’富有，曰：‘苟美矣。’」__ 

---

![](assets/audios/13/9.mp3)

子适卫，冉有仆。子曰： __「庶矣哉！」__ 冉有曰： __「既庶矣。又何加焉？」__ 曰： __「富之。」__ 曰： __「既富矣，又何加焉？」__ 曰： __「教之。」__ 

---

![](assets/audios/13/10.mp3)

子曰： __「苟有用我者。期月而已可也，三年有成。」__ 

---

![](assets/audios/13/11.mp3)

子曰： __「善人为邦百年，亦可以胜残去杀矣。诚哉是言也！」__ 

---

![](assets/audios/13/12.mp3)

子曰： __「如有王者，必世而后仁。」__ 

---

![](assets/audios/13/13.mp3)

子曰： __「苟正其身矣，于从政乎何有？不能正其身，如正人何？」__ 

---

![](assets/audios/13/14.mp3)

冉子退朝。子曰： __「何晏也？」__ 对曰： __「有政。」__ 子曰： __「其事也。如有政，虽不吾以，吾其与闻之。」__ 

---

![](assets/audios/13/15.mp3)

定公问： __「一言而可以兴邦，有诸？」__ 孔子对曰： __「言不可以若是其几也。人之言曰：‘为君难，为臣不易。’如知为君之难也，不几乎一言而兴邦乎？」__ 曰： __「一言而丧邦，有诸？」__ 孔子对曰： __「言不可以若是其几也。人之言曰：‘予无乐乎为君，唯其言而莫予违也。’如其善而莫之违也，不亦善乎？如不善而莫之违也，不几乎一言而丧邦乎？」__ 

---

![](assets/audios/13/16.mp3)

叶公问政。子曰： __「近者说，远者来。」__ 

---

![](assets/audios/13/17.mp3)

子夏为莒父宰，问政。子曰： __「无欲速，无见小利。欲速，则不达；见小利，则大事不成。」__ 

---

![](assets/audios/13/18.mp3)

叶公语孔子曰： __「吾党有直躬者，其父攘羊，而子证之。」__ 孔子曰： __「吾党之直者异于是。父为子隐，子为父隐，直在其中矣。」__ 

---

![](assets/audios/13/19.mp3)

樊迟问仁。子曰： __「居处恭，执事敬，与人忠。虽之夷狄，不可弃也。」__ 

---

![](assets/audios/13/20.mp3)

子贡问曰： __「何如斯可谓之士矣？」__ 子曰： __「行己有耻，使于四方，不辱君命，可谓士矣。」__ 曰： __「敢问其次。」__ 曰： __「宗族称孝焉，乡党称弟焉。」__ 曰： __「敢问其次。」__ 曰： __「言必信，行必果，硜硜然小人哉！抑亦可以为次矣。」__ 曰： __「今之从政者何如？」__ 子曰： __「噫！斗筲之人，何足算也。」__ 

---

![](assets/audios/13/21.mp3)

子曰： __「不得中行而与之，必也狂狷乎！狂者进取，狷者有所不为也。」__ 

---

![](assets/audios/13/22.mp3)

子曰： __「南人有言曰：‘人而无恒，不可以作巫医。’善夫！」__  __「不恒其德，或承之羞。」__ 子曰： __「不占而已矣。」__ 

---

![](assets/audios/13/23.mp3)

子曰： __「君子和而不同，小人同而不和。」__ 

---

![](assets/audios/13/24.mp3)

子贡问曰： __「乡人皆好之，何如？」__ 子曰： __「未可也。」__  __「乡人皆恶之，何如？」__ 子曰： __「未可也。不如乡人之善者好之，其不善者恶之。」__ 

---

![](assets/audios/13/25.mp3)

子曰： __「君子易事而难说也：说之不以道，不说也；及其使人也，器之。小人难事而易说也：说之虽不以道，说也；及其使人也，求备焉。」__ 

---

![](assets/audios/13/26.mp3)

子曰： __「君子泰而不骄，小人骄而不泰。」__ 

---

![](assets/audios/13/27.mp3)

子曰： __「刚毅、木讷，近仁。」__ 

---

![](assets/audios/13/28.mp3)

子路问曰： __「何如斯可谓之士矣？」__ 子曰： __「切切、偲偲、怡怡如也，可谓士矣。朋友切切、偲偲，兄弟怡怡。」__ 

---

![](assets/audios/13/29.mp3)

子曰： __「善人教民七年，亦可以即戎矣。」__ 

---

![](assets/audios/13/30.mp3)

子曰： __「以不教民战，是谓弃之。」__ 