---
marp: true
title: 为政
theme: uncover
paginate: true
---

# 为政

---

![](assets/audios/02/1.mp3)

子曰： __「为政以德，譬如北辰，居其所而众星共之。」__ 

---

![](assets/audios/02/2.mp3)

子曰： __「诗三百，一言以蔽之，曰‘思无邪’。」__ 

---

![](assets/audios/02/3.mp3)

子曰： __「道之以政，齐之以刑，民免而无耻；道之以德，齐之以礼，有耻且格。」__ 

---

![](assets/audios/02/4.mp3)

子曰： __「吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。」__ 

---

![](assets/audios/02/5.mp3)

孟懿子问孝。子曰： __「无违。」__ 樊迟御，子告之曰： __「孟孙问孝于我，我对曰‘无违’。」__ 樊迟曰： __「何谓也？」__ 子曰： __「生事之以礼；死葬之以礼，祭之以礼。」__ 

---

![](assets/audios/02/6.mp3)

孟武伯问孝。子曰： __「父母唯其疾之忧。」__ 

---

![](assets/audios/02/7.mp3)

子游问孝。子曰： __「今之孝者，是谓能养。至于犬马，皆能有养；不敬，何以别乎？」__ 

---

![](assets/audios/02/8.mp3)

子夏问孝。子曰： __「色难。有事弟子服其劳，有酒食先生馔，曾是以为孝乎？」__ 

---

![](assets/audios/02/9.mp3)

子曰： __「吾与回言终日，不违如愚。退而省其私，亦足以发。回也，不愚。」__ 

---

![](assets/audios/02/10.mp3)

子曰： __「视其所以，观其所由，察其所安。人焉廋哉？人焉廋哉？」__ 

---

![](assets/audios/02/11.mp3)

子曰： __「温故而知新，可以为师矣。」__ 

---

![](assets/audios/02/12.mp3)

子曰： __「君子不器。」__ 

---

![](assets/audios/02/13.mp3)

子贡问君子。子曰： __「先行其言，而后从之。」__ 

---

![](assets/audios/02/14.mp3)

子曰： __「君子周而不比，小人比而不周。」__ 

---

![](assets/audios/02/15.mp3)

子曰： __「学而不思则罔，思而不学则殆。」__ 

---

![](assets/audios/02/16.mp3)

子曰： __「攻乎异端，斯害也已！」__ 

---

![](assets/audios/02/17.mp3)

子曰： __「由！诲女知之乎？知之为知之，不知为不知，是知也。」__ 

---

![](assets/audios/02/18.mp3)

子张学干禄。子曰： __「多闻阙疑，慎言其馀，则寡尤；多见阙殆，慎行其馀，则寡悔。言寡尤，行寡悔，禄在其中矣。」__ 

---

![](assets/audios/02/19.mp3)

哀公问曰： __「何为则民服？」__ 孔子对曰： __「举直错诸枉，则民服；举枉错诸直，则民不服。」__ 

---

![](assets/audios/02/20.mp3)

季康子问： __「使民敬、忠以劝，如之何？」__ 子曰： __「临之以庄则敬，孝慈则忠，举善而教不能，则劝。」__ 

---

![](assets/audios/02/21.mp3)

或谓孔子曰： __「子奚不为政？」__ 子曰： __「《书》云：‘孝乎惟孝、友于兄弟，施于有政。’是亦为政，奚其为为政？」__ 

---

![](assets/audios/02/22.mp3)

子曰： __「人而无信，不知其可也。大车无輗，小车无軏，其何以行之哉？」__ 

---

![](assets/audios/02/23.mp3)

子张问： __「十世可知也？」__ 子曰： __「殷因于夏礼，所损益，可知也；周因于殷礼，所损益，可知也；其或继周者，虽百世可知也。」__ 

---

![](assets/audios/02/24.mp3)

子曰： __「非其鬼而祭之，谄也。见义不为，无勇也。」__ 