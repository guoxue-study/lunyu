---
marp: true
title: 学而
theme: uncover
paginate: true
---

# 学而

---

![](assets/audios/01/1.mp3)

子曰： __「学而时习之，不亦说乎？有朋自远方来，不亦乐乎？人不知而不愠，不亦君子乎？」__ 

---

![](assets/audios/01/2.mp3)

有子曰： __「其为人也孝弟，而好犯上者，鲜矣；不好犯上，而好作乱者，未之有也。君子务本，本立而道生。孝弟也者，其为仁之本与！」__ 

---

![](assets/audios/01/3.mp3)

子曰： __「巧言令色，鲜矣仁！」__ 

---

![](assets/audios/01/4.mp3)

曾子曰： __「吾日三省吾身：为人谋而不忠乎？与朋友交而不信乎？传不习乎？」__ 

---

![](assets/audios/01/5.mp3)

子曰： __「道千乘之国：敬事而信，节用而爱人，使民以时。」__ 

---

![](assets/audios/01/6.mp3)

子曰： __「弟子入则孝，出则弟，谨而信，泛爱众，而亲仁。行有馀力，则以学文。」__ 

---

![](assets/audios/01/7.mp3)

子夏曰： __「贤贤易色，事父母能竭其力，事君能致其身，与朋友交言而有信。虽曰未学，吾必谓之学矣。」__ 

---

![](assets/audios/01/8.mp3)

子曰： __「君子不重则不威，学则不固。主忠信，无友不如己者，过则勿惮改。」__ 

---

![](assets/audios/01/9.mp3)

曾子曰： __「慎终追远，民德归厚矣。」__ 

---

![](assets/audios/01/10.mp3)

子禽问于子贡曰： __「夫子至于是邦也，必闻其政，求之与？抑与之与？」__ 子贡曰： __「夫子温、良、恭、俭、让以得之。夫子之求之也，其诸异乎人之求之与？」__ 

---

![](assets/audios/01/11.mp3)

子曰： __「父在，观其志；父没，观其行；三年无改于父之道，可谓孝矣。」__ 

---

![](assets/audios/01/12.mp3)

有子曰： __「礼之用，和为贵。先王之道斯为美，小大由之。有所不行，知和而和，不以礼节之，亦不可行也。」__ 

---

![](assets/audios/01/13.mp3)

有子曰： __「信近于义，言可复也；恭近于礼，远耻辱也；因不失其亲，亦可宗也。」__ 

---

![](assets/audios/01/14.mp3)

子曰： __「君子食无求饱，居无求安，敏于事而慎于言，就有道而正焉，可谓好学也已。」__ 

---

![](assets/audios/01/15.mp3)

子贡曰： __「贫而无谄，富而无骄，何如？」__ 子曰： __「可也。未若贫而乐，富而好礼者也。」__ 子贡曰： __「《诗》云：‘如切如磋，如琢如磨。’其斯之谓与？」__ 子曰： __「赐也，始可与言诗已矣！告诸往而知来者。」__ 

---

![](assets/audios/01/16.mp3)

子曰： __「不患人之不己知，患不知人也。」__ 