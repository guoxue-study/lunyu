---
marp: true
title: 述而
theme: uncover
paginate: true
---

# 述而

---

![](assets/audios/07/1.mp3)

子曰： __「述而不作，信而好古，窃比于我老彭。」__ 

---

![](assets/audios/07/2.mp3)

子曰： __「默而识之，学而不厌，诲人不倦，何有于我哉？」__ 

---

![](assets/audios/07/3.mp3)

子曰： __「德之不修，学之不讲，闻义不能徙，不善不能改，是吾忧也。」__ 

---

![](assets/audios/07/4.mp3)

子之燕居，申申如也，夭夭如也。

---

![](assets/audios/07/5.mp3)

子曰： __「甚矣吾衰也！久矣吾不复梦见周公。」__ 

---

![](assets/audios/07/6.mp3)

子曰： __「志于道，据于德，依于仁，游于艺。」__ 

---

![](assets/audios/07/7.mp3)

子曰： __「自行束修以上，吾未尝无诲焉。」__ 

---

![](assets/audios/07/8.mp3)

子曰： __「不愤不启，不悱不发，举一隅不以三隅反，则不复也。」__ 

---

![](assets/audios/07/9.mp3)

子食于有丧者之侧，未尝饱也。

---

![](assets/audios/07/10.mp3)

子于是日哭，则不歌。

---

![](assets/audios/07/11.mp3)

子谓颜渊曰： __「用之则行，舍之则藏，唯我与尔有是夫！」__ 子路曰： __「子行三军，则谁与？」__ 子曰： __「暴虎冯河，死而无悔者，吾不与也。必也临事而惧，好谋而成者也。」__ 

---

![](assets/audios/07/12.mp3)

子曰： __「富而可求也，虽执鞭之士，吾亦为之。如不可求，从吾所好。」__ 

---

![](assets/audios/07/13.mp3)

子之所慎：齐，战，疾。

---

![](assets/audios/07/14.mp3)

子在齐闻韶，三月不知肉味。曰： __「不图为乐之至于斯也！」__ 

---

![](assets/audios/07/15.mp3)

冉有曰： __「夫子为卫君乎？」__ 子贡曰： __「诺。吾将问之。」__ 入，曰： __「伯夷、叔齐何人也？」__ 曰： __「古之贤人也。」__ 曰： __「怨乎？」__ 曰： __「求仁而得仁，又何怨。」__ 出，曰： __「夫子不为也。」__ 

---

![](assets/audios/07/16.mp3)

子曰： __「饭疏食饮水，曲肱而枕之，乐亦在其中矣。不义而富且贵，于我如浮云。」__ 

---

![](assets/audios/07/17.mp3)

子曰： __「加我数年，五十以学易，可以无大过矣。」__ 

---

![](assets/audios/07/18.mp3)

子所雅言，诗、书、执礼，皆雅言也。

---

![](assets/audios/07/19.mp3)

叶公问孔子于子路，子路不对。子曰： __「女奚不曰，其为人也，发愤忘食，乐以忘忧，不知老之将至云尔。」__ 

---

![](assets/audios/07/20.mp3)

子曰： __「我非生而知之者，好古，敏以求之者也。」__ 

---

![](assets/audios/07/21.mp3)

子不语怪，力，乱，神。

---

![](assets/audios/07/22.mp3)

子曰： __「三人行，必有我师焉。择其善者而从之，其不善者而改之。」__ 

---

![](assets/audios/07/23.mp3)

子曰： __「天生德于予，桓魋其如予何？」__ 

---

![](assets/audios/07/24.mp3)

子曰： __「二三子以我为隐乎？吾无隐乎尔。吾无行而不与二三子者，是丘也。」__ 

---

![](assets/audios/07/25.mp3)

子以四教：文，行，忠，信。

---

![](assets/audios/07/26.mp3)

子曰： __「圣人，吾不得而见之矣；得见君子者，斯可矣。」__ 子曰： __「善人，吾不得而见之矣；得见有恒者，斯可矣。亡而为有，虚而为盈，约而为泰，难乎有恒矣。」__ 

---

![](assets/audios/07/27.mp3)

子钓而不纲，弋不射宿。

---

![](assets/audios/07/28.mp3)

子曰： __「盖有不知而作之者，我无是也。多闻择其善者而从之，多见而识之，知之次也。」__ 

---

![](assets/audios/07/29.mp3)

互乡难与言，童子见，门人惑。子曰： __「与其进也，不与其退也，唯何甚！人洁己以进，与其洁也，不保其往也。」__ 

---

![](assets/audios/07/30.mp3)

子曰： __「仁远乎哉？我欲仁，斯仁至矣。」__ 

---

![](assets/audios/07/31.mp3)

陈司败问昭公知礼乎？孔子曰： __「知礼。」__ 孔子退，揖巫马期而进之，曰： __「吾闻君子不党，君子亦党乎？君取于吴为同姓，谓之吴孟子。君而知礼，孰不知礼？」__ 巫马期以告。子曰： __「丘也幸，苟有过，人必知之。」__ 

---

![](assets/audios/07/32.mp3)

子与人歌而善，必使反之，而后和之。

---

![](assets/audios/07/33.mp3)

子曰： __「文，莫吾犹人也。躬行君子，则吾未之有得。」__ 

---

![](assets/audios/07/34.mp3)

子曰： __「若圣与仁，则吾岂敢？抑为之不厌，诲人不倦，则可谓云尔已矣。」__ 公西华曰： __「正唯弟子不能学也。」__ 

---

![](assets/audios/07/35.mp3)

子疾病，子路请祷。子曰： __「有诸？」__ 子路对曰： __「有之。诔曰：‘祷尔于上下神祇。’」__ 子曰： __「丘之祷久矣。」__ 

---

![](assets/audios/07/36.mp3)

子曰： __「奢则不孙，俭则固。与其不孙也，宁固。」__ 

---

![](assets/audios/07/37.mp3)

子曰： __「君子坦荡荡，小人长戚戚。」__ 

---

![](assets/audios/07/38.mp3)

子温而厉，威而不猛，恭而安。