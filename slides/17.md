---
marp: true
title: 阳货
theme: uncover
paginate: true
---

# 阳货

---

![](assets/audios/17/1.mp3)

阳货欲见孔子，孔子不见，归孔子豚。孔子时其亡也，而往拜之，遇诸涂。谓孔子曰： __「来！予与尔言。」__ 曰： __「怀其宝而迷其邦，可谓仁乎？」__ 曰： __「不可。」__  __「好从事而亟失时，可谓知乎？」__ 曰： __「不可。」__  __「日月逝矣，岁不我与。」__ 孔子曰： __「诺。吾将仕矣。」__ 

---

![](assets/audios/17/2.mp3)

子曰： __「性相近也，习相远也。」__ 

---

![](assets/audios/17/3.mp3)

子曰： __「唯上知与下愚不移。」__ 

---

![](assets/audios/17/4.mp3)

子之武城，闻弦歌之声。夫子莞尔而笑，曰： __「割鸡焉用牛刀？」__ 子游对曰： __「昔者偃也闻诸夫子曰：‘君子学道则爱人，小人学道则易使也。’」__ 子曰： __「二三子！偃之言是也。前言戏之耳。」__ 

---

![](assets/audios/17/5.mp3)

公山弗扰以费畔，召，子欲往。子路不说，曰： __「末之也已，何必公山氏之之也。」__ 子曰： __「夫召我者而岂徒哉？如有用我者，吾其为东周乎？」__ 

---

![](assets/audios/17/6.mp3)

子张问仁于孔子。孔子曰： __「能行五者于天下，为仁矣。」__ 请问之。曰： __「恭、宽、信、敏、惠。恭则不侮，宽则得众，信则人任焉，敏则有功，惠则足以使人。」__ 

---

![](assets/audios/17/7.mp3)

佛肸召，子欲往。子路曰： __「昔者由也闻诸夫子曰：‘亲于其身为不善者，君子不入也。’佛肸以中牟畔，子之往也，如之何！」__ 子曰： __「然。有是言也。不曰坚乎，磨而不磷；不曰白乎，涅而不缁。吾岂匏瓜也哉？焉能系而不食？」__ 

---

![](assets/audios/17/8.mp3)

子曰： __「由也，女闻六言六蔽矣乎？」__ 对曰： __「未也。」__  __「居！吾语女。好仁不好学，其蔽也愚；好知不好学，其蔽也荡；好信不好学，其蔽也贼；好直不好学，其蔽也绞；好勇不好学，其蔽也乱；好刚不好学，其蔽也狂。」__ 

---

![](assets/audios/17/9.mp3)

子曰： __「小子！何莫学夫诗？诗，可以兴，可以观，可以群，可以怨。迩之事父，远之事君。多识于鸟兽草木之名。」__ 

---

![](assets/audios/17/10.mp3)

子谓伯鱼曰： __「女为《周南》、《召南》矣乎？人而不为《周南》、《召南》，其犹正墙面而立也与？」__ 

---

![](assets/audios/17/11.mp3)

子曰： __「礼云礼云，玉帛云乎哉？乐云乐云，钟鼓云乎哉？」__ 

---

![](assets/audios/17/12.mp3)

子曰： __「色厉而内荏，譬诸小人，其犹穿窬之盗也与？」__ 

---

![](assets/audios/17/13.mp3)

子曰： __「乡原，德之贼也。」__ 

---

![](assets/audios/17/14.mp3)

子曰： __「道听而涂说，德之弃也。」__ 

---

![](assets/audios/17/15.mp3)

子曰： __「鄙夫！可与事君也与哉？其未得之也，患得之；既得之，患失之。苟患失之，无所不至矣。」__ 

---

![](assets/audios/17/16.mp3)

子曰： __「古者民有三疾，今也或是之亡也。古之狂也肆，今之狂也荡；古之矜也廉，今之矜也忿戾；古之愚也直，今之愚也诈而已矣。」__ 

---

![](assets/audios/17/17.mp3)

子曰： __「巧言令色，鲜矣仁。」__ 

---

![](assets/audios/17/18.mp3)

子曰： __「恶紫之夺朱也，恶郑声之乱雅乐也，恶利口之覆邦家者。」__ 

---

![](assets/audios/17/19.mp3)

子曰： __「予欲无言。」__ 子贡曰： __「子如不言，则小子何述焉？」__ 子曰： __「天何言哉？四时行焉，百物生焉，天何言哉？」__ 

---

![](assets/audios/17/20.mp3)

孺悲欲见孔子，孔子辞以疾。将命者出户，取瑟而歌。使之闻之。

---

![](assets/audios/17/21.mp3)

宰我问： __「三年之丧，期已久矣。君子三年不为礼，礼必坏；三年不为乐，乐必崩。旧谷既没，新谷既升，钻燧改火，期可已矣。」__ 子曰： __「食夫稻，衣夫锦，于女安乎？」__ 曰： __「安。」__  __「女安则为之！夫君子之居丧，食旨不甘，闻乐不乐，居处不安，故不为也。今女安，则为之！」__ 宰我出。子曰： __「予之不仁也！子生三年，然后免于父母之怀。夫三年之丧，天下之通丧也。予也，有三年之爱于其父母乎？」__ 

---

![](assets/audios/17/22.mp3)

子曰： __「饱食终日，无所用心，难矣哉！不有博弈者乎，为之犹贤乎已。」__ 

---

![](assets/audios/17/23.mp3)

子路曰： __「君子尚勇乎？」__ 子曰： __「君子义以为上。君子有勇而无义为乱，小人有勇而无义为盗。」__ 

---

![](assets/audios/17/24.mp3)

子贡曰： __「君子亦有恶乎？」__ 子曰： __「有恶：恶称人之恶者，恶居下流而讪上者，恶勇而无礼者，恶果敢而窒者。」__ 曰： __「赐也亦有恶乎？」__  __「恶徼以为知者，恶不孙以为勇者，恶讦以为直者。」__ 

---

![](assets/audios/17/25.mp3)

子曰： __「唯女子与小人为难养也，近之则不孙，远之则怨。」__ 

---

![](assets/audios/17/26.mp3)

子曰： __「年四十而见恶焉，其终也已。」__ 